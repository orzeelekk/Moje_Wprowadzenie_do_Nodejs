![Coders-Lab-1920px-no-background](https://user-images.githubusercontent.com/30623667/104709394-2cabee80-571f-11eb-9518-ea6a794e558e.png)


# Prosty EventEmitter

W tym rozdziale dowiedzieliśmy się sporo o event emiterach w Node.js. Czas tę wiedzę wykorzystać w praktyce.

**Pamiętaj o uruchomieniu `npm install` przed zadaniami!**

W pliku `emmiter.js` uruchamianym skryptem `npm run emmiter` umieść swoje rozwiązania.

1. Stwórz instancję klasy `EventEmitter`;
2. Dodaj kilka listenerów do dwóch zdarzeń "eventOne" i "eventTwo" za pomocą metod `on` oraz `addListener`.
3. Wyemituj kilka zdarzeń "eventOne" oraz "eventTwo" z różnymi wartościami podanymi w drugim parametrze metody `emit`. Sprawdź, jakie typy danych mogą być emitowane.
4. W callbackach listenerów za pomocą `console.log` wyświetl emitowane wartości. Zwróć uwagę na kolejność, w jakiej wykonują się listenery.

Zbadaj, w jaki sposób na działanie programu wpływa kolejność dodawania listenera oraz emitowania zdarzeń. Sprawdź co się stanie jeśli zamienisz kolejnością wywołania metody `emit` dla jednego z emitowanych zdarzeń. Czy wpłynęło to na kolejność wywołania listenerów?

A teraz sprawdź co się stanie jeśli zamienisz kolejnością podpinanie obserwatorów do zdarzenia. Jak to wpływa na kolejność ich wywoływania?

Zbadaj, jaka wartość jest przekazywana do listenerów w momencie, gdy wywołamy metodę `emit` tylko z jednym argumentem.


# once vs. on

Przetestujmy teraz dostępne metody rejestrowania listenerów: `once` oraz `on`. Czy już teraz potrafisz powiedzieć czym one się różnią?

**Pamiętaj o uruchomieniu `npm install` przed zadaniami!**

W pliku `once.js` uruchamianym skryptem `npm run once` umieść swoje rozwiązania.

1. Stwórz instancję klasy `EventEmitter`
2. Dodaj kilka listenerów do dwóch zdarzeń "eventOne" i "eventTwo" za pomocą metod `on` oraz `once`.
3. Wyemituj kilka zdarzeń "eventOne" oraz "eventTwo" z różnymi wartościami podanymi w drugim parametrze metody `emit`.
4. W callbackach listenerów za pomocą `console.log` wyświetl emitowane wartości.

Zbadaj, w jaki sposób na działanie programu wpływa użyta metoda dodawania listenera.


# Kolejność wykonywania kodu

Wiesz już, że akcje w listenerach są wywoływane synchronicznie, jako reakcja na wyemitowane zdarzenie. A co by się stało gdyby metoda `emit` została wywołana w `setTimeout` albo w metodzie `then` w łańcuchu obiektu `Promise`? Sprawdźmy to!

**Pamiętaj o uruchomieniu `npm install` przed zadaniami!**

W pliku `order.js` uruchamianym skryptem `npm run order` umieść swoje rozwiązania.

1. Stwórz instancję klasy `EventEmitter`.
2. Dodaj po jednym obserwatorze do trzech zdarzeń "eventOne", "eventTwo" oraz "eventThree".
3. Wyemituj te zdarzenia tak aby:
   - "eventOne" był wyemitowany w funkcji `setTimeout`
   - "eventTwo" był wyemitowany w metodzie `then` łańcucha obiektu typu `Promise`
   - "eventThree" był wyemitowany w standardowym przebiegu aplikacji
4. Dopisz `console.log` w miejscach, w których emitujesz zdarzenia. Czy zarówno `console.log` jak i `emit` wywołują się w tej samej kolejności?

Co możesz powiedzieć o kolejności wykonywania kodu?


# Metoda eventNames

Przetestuj metodę `eventNames` dodając i usuwając listenery za pomocą wszystkich dostępnych metod. Przypomnij sobie jakie są sposoby na odpięcie listenerów, albo kiedy listenery są odpinane automatycznie.

**Pamiętaj o uruchomieniu `npm install` przed zadaniami!**

W pliku `names.js` uruchamianym skryptem `npm run names` umieść swoje rozwiązania.

1. Stwórz instancję klasy `EventEmitter` i dodaj kilka listenerów do zdarzeń "eventOne" oraz "eventTwo" za pomocą metod `on`, `addListener` oraz `once`.
2. Wywołaj metodę `eventNames`, a następnie wyemituj kilka zdarzeń "eventOne" oraz "eventTwo" po każdym ponownie wywołując metodę `eventNames`. Które z listenerów zniknęły z listy?
3. Usuń jeden z zarejestrowanych jeszcze listenerów i ponownie wywołaj metodę `eventNames`.
4. Usuń pozostałe listenery korzystając z metody `removeAllListeners` i sprawdź co zwróci metoda `eventNames` tym razem.


# Rozszerzenie klasy EventEmitter

Jednym z bardzo popularnych konceptów w programowaniu obiektowym jest dziedziczenie. W przypadku zdarzeń i ich obsługi emitowanie z wnętrza metod klasy wydaje się dobrym rozwiązaniem. Nie musimy wtedy tworzyć skomplikowanej logiki pozwalającej na skorelowanie zakończenia jakiejś akcji z wyemitowaniem zdarzenia. Wszystko może dziać się w jednym miejscu, na rzecz tej samej instancji obiektu. Spróbujmy teraz stworzyć właśnie takie rozwiązanie i przekonajmy się jakie to łatwe.

**Pamiętaj o uruchomieniu `npm install` przed zadaniami!**

W pliku `extends.js` uruchamianym skryptem `npm run extends` znajduje się klasa Task reprezentująca zadanie i Twoją pracę nad nim, a w niej cztery metody `start`, `stop`, `pause` oraz `resume`. Po wywołaniu, każda z metod wypisuje w konsoli tekst. W pliku stworzony został także obiekt klasy Task i wywołane wszystkie metody (czasami kilkakrotnie). Do pliku dodaj swoje rozwiązanie wiedząc, że:

1. Klasa Task powinna rozszerzać klasę `EventEmitter`, i emitować zdarzenia `started`, `stopped`, `paused` oraz `resumed` w odpowiednich metodach (w taki sposób, że metoda `start` emituje zdarzenie `started`, metoda `stop` `stopped` i tak dalej).
2. Zareaguj na każde z wyemitowanych zdarzeń. Zdarzenia `start` i `stop` powinny być być obsłużone tylko raz, natomiast `pause` i `resume` za każdym razem kiedy zostaną wyemitowane.


# Obsługa błędów

Spróbujemy teraz połączyć to czego nauczyliśmy się o fs API i wykorzystać koncept emitowania zdarzeń do obsługi błędów. Spróbujemy dwóch podejść i porównajmy je.

**Pamiętaj o uruchomieniu `npm install` przed zadaniami!**

W pliku `error.js` uruchamianym skryptem `npm run error` umieść swoje rozwiązania.

Podejście A:

1. Korzystając z asynchronicznej metody do odczytu plików i przekazanego do niej callbacku, spróbuj odczytać zawartość **nieistniejącego** pliku (zależy nam na tym, żeby pojawił się błąd). W callbacku wyrzuć wyjątek.
2. Następnie zarejestruj listener nasłuchujący na zdarzenie `uncaughtException` emitowane we wbudowanym w Node.js obiekcie `process`.

Czy uważasz, że jest to dobre rozwiązanie?

Podejście B:

1. Korzystając z asynchronicznej metody do odczytu plików i przekazanego do niej callbacku, spróbuj odczytać zawartość **nieistniejącego** pliku (zależy nam na tym, żeby pojawił się błąd).
2. Błąd wyemituj w callbacku używając do tego zdarzenia `error` i przekazując obiekt błędu do obsłużenia przez obserwatora.
3. Zarejestruj listenera reagującego na zdarzenie `error` i obsługującego wyjątek.
